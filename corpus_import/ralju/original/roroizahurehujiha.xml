<text author="guskant" date="2013-06-08" original_author="Kimura Yumi, Kaku Wakako" title="ro roi za'u re'u ji'a" original_title="Itsumo nando demo" url="https://vimeo.com/113232481">
ro roi za'u re'u ji'a

.i lo jufra noi se sanga cu di'e i tu'e:

(to'i voksa xi pa: toi)

ni'o doi zei bacru bu'u da
tedi'o lo menli
.i roroi cinmo dansu pe'a
senva co gleki .au
.i ge dunku du'emei sei 
va'i ba'onai kancu 
gi ku'i ju'o penmi .ui do 
lo zu'i bancu
.i go nu rapli srera 
gi lo'e prenu co'a 
sanji lo ni blanu fa lo 
blanu po'o tsani
.i ge ve'e je vi'i je ru'i 
dargu za'a gi ku'i
le re vi xance 
ka'e te jgari lo gusni
ni'o cagi co'o zei co'e
gi smaji menli
.i lo xadni noi co'a nova'e 
cu tirna jundi
.i nu ca'o jmive kei je 
.u'e nu co'a morsi kei
.i lo xrula lo brife lo tcadu 
ro da zo'u go'i
.i lo'u lan lan la lan lalalala
lan lan la lan lalalala
lan lan lala lan la lala 
lan lalalala lan
.o'o'o'o'o'o'o'o'o'o
lun lun lu lu'u'u'u'u'u
lulululu lun lululu lun
lu le'u
ni'o doi zei bacru bu'u da
tedi'o lo menli
.i roroi za'ure'u ji'a 
senva co pacna .ai
.i ge dunku xokaumei sei 
.ainai mo'u kancu
gi sepi'o lo di'u ctebi 
cu milxe sanga .ai
.i go pu'o zei ganlo se morji 
gi ne'i la'e di'u
milxe bacru za'a sei 
.ainai tolmo'i
.i ge ba'o zei porpi je minra 
gi bu'u la'e di'u 
lo cnino jvinu za'a ji'a 
cu ve minra
ni'o ca'o cfari cerni ke 
smaji canko
.i lo xadni noi ca'o nova'e 
ku ko'oi culno ba
.i lo'i xamsi bancu ku banai
.ai te sisku
ki'u lo nu lo carmi
roroi ku bu'u ti
va'i ne'i mi ju'a
se zvafa'i pu'i ku .uo
.i lo'u lan lan la lan lalalala
lan lan la lan lalalala
lan lan lala lan la lala 
lan lalalala lan
.o'o'o'o'o'o'o'o'o'o
lun lun lu lu'u'u'u'u'u
lulululu lun lululu lun
lu le'u

(to'i voksa xi re: toi)

.u'e ro'e .ia pe'i

(to'i voksa xi ci: toi)

.ua

tu'u
</text>
